---
templateKey: about-page
title: Despre noi
---
#### Făgărașul Pedalează suntem noi făgărășenii, care folosim bicicleta ca și utilitate (vehicul de navetă) sau de relaxare și sport. Am creat acest site din pasiune pentru mersul cu bicicletă, nu numai la servici dar și în zona superbă a Făgărașului, care chiar dacă nu are cele mai bune drumuri din România, conține una dintre cele mai spectaculoase forme de relief muntoase din ea.

![FagarasulPedaleaza](/img/stema.jpg)

##### Noi cei care am creat site-ul, suntem următorii după poreclele noastre pe care le utilizăm când mergem pe bicicletă:

* > **Şenilă**
  >
  > : Biciclistul care, în grupul de 3, își făcea simțită prezența prin sunetul anvelopelor de la MTB, care erau tocite pe centru, pe flancuri nu; dar îl auzeai. Uneori ne întrebam cum de reușește să țină pasul cu o cursieră și un city bike; am aflat mai târziu, el făcea picioare mai zdravene ca noi când pedala, asta am aflat-o când și-a luat cursieră și atunci noi nu ne puteam ține după el.  Senilă este vestit și pentru anumite incidente cu bicicleta, culmea…, de unul singur, unul pe Calbor în jos este vestit…, varianta lenta în nas, după ce probabil a ratat frânarea. În schimb unul dintre cei mai aventurieri oameni pe care îi cunoaștem. Nu am crezut că poți pleca la Sighișoara la ora 14 vara și să te întorci pânp în ora 23, și fără să ști unde pleci dinainte de ora 14 sau în timp ce mergi.
* > **Bunica**
  >
  > : Biciclistul care dacă nu avea bicicleta în perfectă stare de funcționare (după părerea lui), nu se urca pe ea, nici nu se uita la tine, mai bine mergea pe jos (cu spatele dacă era nevoie). Personajul care pe o coborâre de Transfăgărășan spunea că el nu se riscă, însă viteaza maximă la kilometraj înregistra 75 km/h și spunea că nu îi țin frânele (îl credeam pentru că de fiecare dată când frâna  era ca  un tren perosnal ce oprea într-o haltă), dar totuși menținea ritmul. Adeseori îl găseam cu o zi înainte de plecare undeva în spatele blocului “bibilind” bicicleta, ne miram că nu avea și manualul. Cel mai interesant lucru despre Bunica e că el nu a prea avut căzături, foarte stăpân pe situație.
* > ** Rosi**
  >
  > : Biciclistul care credea că are motocicletă sub șa, la fiecare plecare de pe loc era într-o roată , fiecare viraj era abordat cât se putea de rapid (omul se vedea că muncește ) și fiecare linie dreaptă trebuia să aibe viteza maximă a vehiculului propulsat de pedale, dacă era norocos prindea și 53km/h, apoi era leșinat. Vestit pentru chiloții lui roz și pentru căzături…, multe. Credem că și acum mai cade când abordeaza un viraj, însă cea mai memorabilă a fost în Făgăraș la semafor cum faci stânga spre BCR, credem că și motocicliștii au fost impresionați de viteza de abordare  și probabil aruncătura peste ghidoane. Nu știm care sunt calitătile lui cu adevarat de biciclist, cert este că tot timpul a fost cu noi la “o pedală” .

#### Știm că probabil nu v-am convins cu descrierea noastra, dar aceasta  cuprinde o mare majoritate a copilului din noi când suntem cu bicicleta.  Vom crea o secțiune de povești hilare de pe bicicletă, de asemenea o serie de trasee din zona Făgăraș pe care noi le recomandăm cu bicicleta. Ne-am bucura dacă puteți contribui cu sugestii !

### \*\* \*\*

### **Mulțumim!**
